<?xml version='1.0' encoding='utf-8' ?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html;charset=utf-8">
</head>
<body>
<h1>Introduzione a Vespucci</h1><p>Vespucci è un completo editor per OpenStreetMap, che supporta la maggior parte delle funzionalità disponibili con gli editor desktop. È stato testato su Android nelle versioni dalla 2.3 alla 7.0, oltre che su alcune varianti di AOSP. Nota: anche se i dispositivi mobile hanno raggiunto la capacità dei rivali desktop, alcuni dispositivi particolarmente vecchi tendono ad avere poca memoria disponibile e ad essere piuttosto lenti. Dovresti tenerne conto quando usi Vespucci e agire di conseguenza, ad esempio riducendo l'area che stai modificando. </p><h2>Primo utilizzo</h2><p>All'avvio Vespucci mostra la schermata "Scarica altra posizione"/"Carica area". Se sono visibili le coordinate e vuoi scaricare i dati immediatamente, puoi selezionare l'opzione corrispondente e impostare il raggio dell'area che vuoi ottenere. Non scegliere un'area troppo grande se hai un dispositivo lento. </p><p>Altrimenti puoi chiudere la schermata premendo il pulsante "Vai alla mappa". Puoi quindi spostare la mappa, ingrandire sull'area che vuoi modificare e scaricarne i dati (vedi più avanti: "Modificare con Vespucci").</p><h2>Mappare con Vespucci</h2><p>A seconda della dimensione dello schermo e da quanto è vecchio il tuo dispositivo, le diverse azioni saranno accessibili direttamente attraverso le icone sulla barra in alto, nel menù a tendina sulla destra della barra in alto, sulla barra in basso (se presente) oppure attraverso il pulsante menù.</p><p><a id="download"></a></p><h3>Download dati OSM</h3><p>Seleziona l'icona di trasferimento <img src="../images/menu_transfer.png" alt="Transfer" /> oppure l'opzione "Trasferimento" nel menu. Verranno mostrate sette opzioni:</p>
<ul>
  <li><strong>Scarica vista corrente</strong> - scarica l'area visibile sullo schermo e sostituisce i dati già scaricati <em>(richiede connessione a Internet)</em></li>
  <li><strong>Aggiungi vista corrente ai dati</strong> - scarica l'area visibile sullo schermo e la unisce con i dati già scaricati <em>(richiede connessione a Internet)</em></li>
  <li><strong>Scarica altra posizione</strong> - permette di scaricare l'area attorno alla posizione specificata, che può essere inserita con le coordinate geografiche, cercando il nome del luogo o usando la posizione corrente <em>(richiede connessione a Internet)</em></li>
  <li><strong>Carica i dati su OSM</strong> - carica le modifiche su OpenStreetMap <em>(richiede autenticazione)</em> <em>(richiede connessione a Internet)</em></li>
  <li><strong>Scarica area in automatico</strong> - scarica in automatico l'area attorno alla posizione geografica attuale <em>(richiede connessione a Internet)</em> <em>(richiede GPS)</em></li>
  <li><strong>File...</strong> - carica o salva dati OSM tramite file salvati sul dispositivo</li>
  <li><strong>Note/problemi mappa...</strong> - scarica manualmente o automaticamente le note di OSM e i problemi segnalati dagli strumenti QA (Quality Assurance; attualmente OSMOSE) <em>(richiede connessione a Internet)</em></li>
</ul><p>Il modo più semplice di scaricare i dati sul dispositivo è di spostarsi e ingrandire sull'area che si vuole modificare e quindi selezionare "Scarica vista corrente". Puoi modificare l'ingrandimento usando le dita, i pulsanti di zoom oppure i pulsanti per il controllo del volume del dispositivo. Vespucci a questo punto scaricherà i dati della vista corrente. Per scaricare i dati sul dispositivo non è necessario essere l'autenticazione.</p><h3>Mappare</h3><p><a id="lock"></a></p><h4>Blocca, sblocca, cambio modalità</h4><p>Per evitare modifiche accidentali, Vespucci viene eseguito in modalità "bloccato", la quale consente di utilizzare solamente le funzioni di zoom e movimento della mappa. Premi <img src="../images/locked.png" alt="Bloccato" /> per passare alla modalità modifica. </p><p>Una lunga pressione sull'icona di blocco farà apparire un menù con 4 opzioni:</p>
<ul>
  <li><strong>Normale</strong> - è la modalità predefinita di modifica, consente di aggiungere oggetti, modificare quelli esistenti, spostarli e rimuoverli. L'icona corrispondente è una lucchetto bianco.</li>
  <li><strong>Solo Etichette</strong> - selezionando un elemento si avvierà l'editor delle proprietà degli oggetti, una pressione prolungata sullo schermo aggiungerà un nodo. L'icona mostrata sarà un lucchetto bianco con una "T".</li>
  <li><strong>Interni</strong> - attiva la modalità interni, vedi <a href="#indoor">Indoor mode</a>. L'icona corrispondente è un lucchetto bianco con una "I".</li>
  <li><strong>C-Mode</strong> - attiva la modalità C, mostra solo gli oggetti contrassegnati con una bandierina di attenzione, vedi <a href="#c-mode">C-Mode</a>. L'icona corrispondente è un lucchetto bianco con una "C".</li>
</ul><h4>Tocco singolo, doppio tocco, pressione prolungata</h4><p>Di defualt, gli oggetti selezionabili e le linee sono bordate in arancione, con l'obiettivo di indicare dove premere per selezionarle. Ci sono 3 possibilità:</p>
<ul>
  <li>Tocco singolo: seleziona un oggetto
  <ul>
    <li>Un nodo o un percorso vengono immediatamente evidenziati</li>
    <li>Tuttavia, se si cerca di selezionare un oggetto e Vespucci individua più oggetti in quel punto, verrà mostrato un menù di selezione che permetterà di scegliere l’oggetto da selezionare.</li>
    <li>Gli oggetti selezionati sono evidenziati in giallo.</li>
    <li>Per ulteriori informazioni vedere <a href="../it/Node%20selected.html">Nodo selezionato</a>, <a href="../it/Way%20selected.html">Percorso selezionato</a> e <a href="../it/Relation%20selected.html">Relazione selezionata</a>.</li>
    <li>Tocco doppio: fa partire la <a href="../it/Multiselect.html">modalità multiselezione</a>.</li>
    <li>Pressione a lungo: crea una "croce" che permette di aggiungere nodi, vedi qui sotto oppure in <a href="../it/Creating%20new%20objects.html">Creare nuovi oggetti</a></li>
  </ul></li>
</ul><p>Se si cerca di modificare un'area ad alta densità di oggetti, è buona norma ingrandire la mappa.</p><p>Vespucci ha un buon sistema "annulla/ripeti" quindi non temere di sperimentare con il tuo dispositivo, tuttavia sei pregato di non caricare sui server dati inventati di sana pianta.</p><h4>Selezione / De-selezione (tocco singolo e "menu selezione")</h4><p>Premi su un oggetto per selezionarlo ed evidenziarlo. Toccare lo schermo in un punto senza oggetti consente di de-selezionare l'oggetto. Se hai selezionato un oggetto ma hai bisogno di selezionarle un altro, per farlo ti basta premere su questo secondo oggetto, non c'è bisogno di de-selezionare il precedente. Un doppio tocco su un oggetto avvia la funzione selezione multipla <a href="../it/Multiselect.html">Modalità selezione multipla</a>.</p><p>Tieni presente che se cerchi di selezionare un oggetto e Vespucci rileva più oggetti in quel punto (per esempio un nodo su un percorso o altri oggetti sovrapposti) verrà mostrato un menù di selezione: premi sull’oggetto che vuoi selezionare ed esso verrà selezionato. </p><p>Gli oggetti selezionati sono indicati da una sottile bordatura gialla. La bordatura potrebbe essere difficile da vedere, ma una volta selezionato l'oggetto, apparirà una notifica a conferma.</p><p>Completata la selezione vedrai una lista delle operazioni che è possibile effettuare: per maggiori informazioni vedi <a href="../it/Node%20selected.html">Nodo selezionato</a>, <a href="../it/Way%20selected.html">Linea selezionata</a> and <a href="../it/Relation%20selected.html">Relazione selezionata</a>.</p><h4>Oggetto selezionato: modifica etichette</h4><p>Un secondo tocco sull'oggetto selezionato apre il menù di modifica delle etichette, dal quale è possibile modificare le etichette associate all'oggetto.</p><p>Tieni presente che per gli oggetti sovrapposti (come per esempio un nodo su un percorso) il menù di selezione comparirà una seconda volta. Se selezioni lo stesso oggetto, ti verrà mostrato l’editor delle etichette; se ne selezioni un altro, esso verrà semplicemente selezionato.</p><h4>Oggetto selezionato: spostare un nodo o una linea</h4><p>Una volta selezionato un oggetto, lo si può spostare. Un oggetto può essere trascinato/spostato solo dopo essere stato selezionato. Per spostarlo devi premere sull'oggetto selezionato e trascinare fino dove si desidera spostarlo. Dal menù opzioni è possibile ingrandire l'area di selezione che compare a fianco degli oggetti selezionati. </p><h4>Aggiungere un nuovo nodo o una linea (pressione prolungata)</h4><p>Premi a lungo dove vuoi posizionare il nodo o che cominci il percorso. Vedrai un simbolo a forma di croce. * se vuoi creare un nuovo nodo (non connesso ad un altro oggetto), clicca lontano da oggetti esistenti. * se vuoi estendere un percorso, clicca all’interno della "zona di tolleranza" del percorso (o su un nodo del percorso). La zona di tolleranza è indicata dalle aree attorno ad un nodo o percorso.</p><p>Quando è visibile il simbolo a forma di croce, hai le seguenti opzioni:</p>
<ul>
  <li>Premere nello stesso punto.
  <ul>
    <li>Se la croce non è vicina ad un nodo, premendo nello stesso punto di nuovo si crea un nuovo nodo. Se è vicino ad un percorso (ma non ad un nodo), il nuovo nodo sarà aggiunto al percorso.</li>
    <li>Se la croce è vicina ad un nodo (cioè all'interno della zona di tolleranza), premendo nello stesso punto semplicemente seleziona quel nodo (e si apre l’editor delle etichette). Nessun nodo viene creato. Si tratta della stessa azione vista in precedenza che si ha per la selezione.</li>
  </ul></li>
  <li>Premere in un’altra zona. Premendo in un altro punto (al di fuori della zona di tolleranza della croce) si crea un segmento che parte dalla posizione della croce fino alla posizione corrente. Se la croce era vicina ad un nodo o un percorso, il nuovo segmento sarà connesso a quel nodo od a quel segmento.</li>
</ul><p>Premi semplicemente sullo schermo dove vuoi aggiungere altri nodi al percorso. Per completare, premi il nodo finale due volte. Se il nodo finale è su un nodo o percorso già esistenti, il segmento verrà automaticamente collegato a quel nodo o a quel percorso. </p><p>Puoi anche usare un elemento del menù: vedi <a href="../it/Creating%20new%20objects.html">Creare nuovi oggetti</a> per maggiori approfondimenti.</p><h4>Aggiungere un'area</h4><p>Attualmente OpenStreetMap, a differenza di altri sistemi di dati geografici, non è provvisto di oggetti di tipo "area". L’editor online "iD" cerca di creare un modello di area utilizzando i sottostanti elementi di OSM che però non funziona sempre bene. Vespucci al momento non fa nulla di tutto ciò, quindi è necessario che tu sappia come i percorsi di tipo area sono rappresentati:</p>
<ul>
  <li><em>percorsi chiusi (*poligoni")</em>: il tipo di area più comune, sono i percorsi in cui il primo e l’ultimo nodo coincidono formando in tal modo un anello chiuso (ad esempio molti edifici sono rappresentati così). Sono molto facili da creare con Vespucci, basta ricollegare il percorso al primo nodo quando si è finito di disegnare l’area. Nota: l’interpretazione di un’area chiusa dipende dalle etichette usate: per esempio se un’area chiusa è mappata come edificio, essa viene considerata come area ma se invece venisse mappata come rotatoria ciò non accadrebbe. In alcune situazioni in cui entrambe le interpretazioni sono possibili, l’etichetta “area” può chiarire l’uso corretto.</li>
  <li><em>multi-poligoni</em>: alcune aree sono formate da più pezzi, buchi al loro interno o anelli che non possono essere rappresentati con un solo percorso. OSM a questo scopo usa un tipo specifico di relazione (il nostro oggetto generico che può rappresentare le relazioni tra vari elementi), il multi-poligono. Un multi-poligono può avere diversi anelli “esterni” e diversi anelli “interni”. Ogni anello può sia essere un percorso chiuso sia un insieme di percorsi lineari aventi in comune gli estremi. La gestione di multi-poligoni grandi risulta essere difficile anche con altri strumenti, ma con Vespucci è relativamente semplice creare piccoli multi-poligoni.</li>
  <li><em>Linee costiere</em>: per oggetti molto grandi, tipo continenti e isole, anche il modello del multi-poligono non funziona in modo soddisfacente. Per i percorsi etichettati con ‘natural=coastline’ prendiamo in considerazione la direzione della linea: la terraferma si trova sempre a sinistra del percorso, l’acqua a destra. Come conseguenza, non si dovrebbe mai invertire la direzione di una linea costiera. Ulteriori informazioni sono disponibili nella <a href="http://wiki.openstreetmap.org/wiki/Tag:natural%3Dcoastline">Wiki OSM</a>.</li>
</ul><h4>Migliorare la forma di un percorso</h4><p>Se ingrandisci la mappa su di un percorso vedrai delle piccole “x” nel mezzo dei segmenti non troppo corti della linea. Se trascini una di queste “x” verrà creato un nodo in quel punto. Nota: per evitare la creazione accidentale dei nodi, la zona di tolleranza per questo tipo di operazione è piuttosto piccola.</p><h4>Tagliare, copiare e incollare</h4><p>Puoi copiare o tagliare dei nodi o delle vie selezionati per poi incollare una o più volte in un nuovo punto. Quando si taglia la versione e l'id OSM rimarranno gli stessi. Per incollare, tieni premuto il punto in cui vuoi incollare (sarà visibile il simbolo di una croce nel punto). Poi seleziona "Incolla" nel menù.</p><h4>Aggiungere indirizzi in modo efficiente</h4><p>Vespucci è provvisto di una funzione “aggiungi le etichette di indirizzo” che tenta di rendere più efficiente la mappatura dei numeri civici. Può essere selezionata:</p>
<ul>
  <li>dopo aver premuto e aver tenuto premuto: Vespucci aggiungerà un nodo in quella posizione e tenterà di indovinare meglio che può il numero civico aggiungendo le etichette di indirizzo che hai usato recentemente. Se il nodo si trova sul confine di un edificio, verrà aggiunta automaticamente anche l’etichetta “entrance=yes”. Verrà mostrato l’editor delle etichette per l’oggetto in questione in modo tale da permetterti di effettuare delle ulteriori modifiche.</li>
  <li>nelle modalità di nodo/percorso selezionato: Vespucci aggiungerà le etichette di indirizzo come sopra e mostrerà l’editor delle etichette.</li>
  <li>nell’editor delle etichette.</li>
</ul><p>La predizione dei numeri civici per funzionare richiede di solito che siano già stati inseriti due numeri civici per ogni lato della strada, più sono i civici inseriti meglio esso funzionerà.</p><p>Valuta di utilizzare la modalità di download automatico </p><h4>Aggiungere divieti di accesso</h4><p>Vespucci consente di aggiungere velocemente le restrizioni di svolta. Se necessario, divide automaticamente le linee e chiede di selezionare nuovamente gli elementi oggetto della restrizione </p>
<ul>
  <li>seleziona un percorso con l’etichetta ‘highway’ (i divieti di svolta possono essere aggiunti solo alle strade, se hai la necessità di usarli su altri tipi di percorso usa la modalità generica “crea relazione”)</li>
  <li>seleziona “Aggiungi relazione” dal menù</li>
  <li>seleziona il nodo o il percorso “via” (solo gli elementi compatibili con il ruolo “via” avranno l’area di touch visibile)</li>
  <li>seleziona il percorso “verso” (se si preme due volte il tasto indietro i ruoli “da” e “verso” verranno aggiunti allo stesso elemento e Vespucci assumerà che stai mappando un divieto di inversione di marcia)</li>
  <li>imposta il tipo di restrizione</li>
</ul><h3>Vespucci in modalità "blocco"</h3><p>Quando è mostrato il lucchetto rosso, sono disponibili tutte le azioni che non modificano gli oggetti. Inoltre, se si preme a lungo su un oggetto OSM verranno mostrate le sue informazioni dettagliate.</p><h3>Salvare le tue modifiche</h3><p><em>(è richiesta una connessione di rete)</em></p><p>Usa lo stesso pulsante o elemento del menù che hai usato per scaricare i dati e seleziona "Carica i dati nel server OSM"</p><p>Vespucci è compatibile sia con l'autorizzazione OAuth che con il metodo username e password. È meglio usare l'autorizzazione OAuth visto che evita di comunicare le password in chiaro.</p><p>Le nuove installazioni di Vespucci hanno l'autorizzazione OAuth abilitata. Al primo tentativo di caricare nuovi dati, verrà caricata una pagina del sito OSM. Dopo essersi autenticati (attraverso una connessione cifrata) verrà richiesto di autorizzare Vespucci modificare a nome tuo. Se vuoi o senti il bisogno di autorizzare l'accesso OAuth al tuo account prima di iniziare a modificare c'è un apposita opzione nel menù "Strumenti".</p><p>Se vuoi salvare il tuo lavoro quando non hai accesso a Internet, puoi salvarlo su un file .osm compatibile con JOSM e in seguito caricarlo con Vespucci o con JOSM. </p><h4>Risolvere in conflitti durante il caricamento</h4><p>Vespucci dispone di un semplice risolutore di conflitti. Tuttavia se pensi che nelle tue modifiche vi siano degli errori gravi, esposta le tue modifiche su un file .osc (la voce “Esporta” nel menù “Trasferisci”), risolvi i problemi e poi carica i dati sul server con JOSM. Vedi la guida dettagliata sulla <a href="../it/Conflict%20resolution.html">risoluzione dei conflitti</a>. </p><h2>Usare un GPS</h2><p>Puoi usare Vespucci per creare delle tracce GPX da mostrare sul tuo dispositivo. Puoi inoltre mostrare la posizione GPS attuale (imposta "Mostra posizione" nel menù GPS) e/o impostare il centro dello schermo sulla posizione man mano che questa si aggiorna (imposta "Segui posizione GPS" nel menù GPS). </p><p>Quando quest’ultima è abilitata, muovendo lo schermo manualmente o iniziando a modificare disabiliterà la modalità “segui GPS” e il simbolo della freccia blu del GPS passerà da trasparente e colorata all’interno. Per tornare velocemente alla modalità di “inseguimento”, basta toccare il simbolo GPS oppure riabilitare l’opzione nel menù.</p><h2>Note e bug</h2><p>Vespucci supporta lo scaricamento, l’aggiunta di commenti e la chiusura delle note OSM (precedentemente conosciute come OSM bugs) e la funzionalità equivalente dei “Bug” prodotti dallo <a href="http://osmose.openstreetmap.fr/it/map/">strumento di controllo della qualità OSMOSE</a>. Entrambi vanno esplicitamente scaricati oppure è possibile attivare la funzione di scaricamento automatico per accedere agli elementi nelle immediate vicinanze. Ogni nota/bug può essere caricata sul server subito dopo essere stata modificata o chiusa oppure alla fine.</p><p>Sulla mappa le note e i bug sono rappresentati da una piccola icona di insetto <img src="../images/bug_open.png" alt="Bug" />, quelle verdi sono chiuse/risolte, quelle blu sono quelle create o modificate da te e quelle rosse indicano le note e i bug attivi ma non ancora modificate. </p><p>La visualizzazione dei bug OSMOSE mostrerà un link di colore blu all'oggetto associato, se si preme i link verrà selezionato l'oggetto , lo schermo lo mostrerà al centro e verrà scaricata l'area prima che sia necessario. </p><h3>Filtraggio</h3><p>Oltre ad abilitare globalmente la visualizzazione di note e bug puoi anche impostare un semplice filtro per ridurre la confusione. Nelle “Preferenze avanzate” puoi selezionare individualmente:</p>
<ul>
  <li>Note</li>
  <li>Errori di Osmose</li>
  <li>Avvisi di Osmose</li>
  <li>Problemi minori di Osmose</li>
</ul><p><a id="indoor"></a></p><h2>Modalità interni</h2><p>La mappatura dei luoghi chiusi è complessa a causa del numero elevato di oggetti, i quali spesso si troverebbero sovrapposti sulla mappa. Vespucci integra una apposita modalità che consente di filtrare gli oggetti a seconda del livello su cui si trovano, e di aggiungere automaticamente il valore livello agli oggetti creati.</p><p>La modalità può essere abilitata premendo a lungo nel simbolo del lucchetto, vedi <a href="#lock">Blocca, sblocca, cambiamento modalità</a>, e selezionando l’elemento corrispondente del menù.</p><p><a id="c-mode"></a></p><h2>Modalità C</h2><p>Nella modalità C vengono mostrati solo gli oggetti che hanno qualche problema vengono mostrati; questo rende molto facile identificare gli oggetti con particolari difetti o che non passano dei controlli configurabili dall’utente. Se un oggetto è selezionato e si fa partire l’editor delle proprietà in modalità C allora verrà automaticamente applicata la preimpostazione più corrispondente..</p><p>La modalità può essere abilitata premendo a lungo nel simbolo del lucchetto, vedi <a href="#lock">Blocca, sblocca, cambiamento modalità</a>, e selezionando l’elemento corrispondente del menù.</p><h3>Configurazione dei controlli</h3><p>Allo stato attuale è possibile configurare due controlli (i controlli per le etichette FIXME e il test per le etichette di tipo mancanti nelle relazioni non sono configurabili) entrambi possono essere configurati selezionando “Impostazioni validatore” nelle “Preferenze”. </p><p>La lista delle voci è divisa in due, la metà più in alto indica le voci da “ricontrollare sul campo”, quella più in basso le voci da verificare. Gli elementi della lista possono essere modificate cliccandoci sopra, il pulsante verde del menù permette di aggiungere nuovi controlli.</p><h4>Elementi da ricontrollare sul campo</h4><p>Le voci da ricontrollare hanno le seguenti proprietà:</p>
<ul>
  <li><strong>Chiave</strong> - Chiave dell’etichetta scelta.</li>
  <li><strong>Valore</strong> - Valore dell’etichetta scelta dovrebbe avere, se vuoto il valore dell’etichetta verrà ignorato.</li>
  <li><strong>Età</strong> - quanti giorni devono passare dall’ultima modifica dell’oggetto per richieder un altro controllo sul campo, se presente ‘controlla_data’ allora per la verifica verrà usato quel campo, altrimenti verrà presa in considerazione la data in cui la versione attuale è stata creata. Se impostato a zero, il controllo verrà effettuato solo su chiavi e valori corrispondenti.</li>
  <li><strong>Espressione regolare</strong> - se spuntato <strong>Valore</strong> sarà considerato come una espressione regolare di tipo JAVA.</li>
</ul><p><strong>Chiave</strong> e <strong>Valore</strong> sono confrontate con le etichette <em>esistenti</em> dell’oggetto in questione.</p><h4>Verifica elementi</h4><p>La verifica degli elementi ha le seguenti proprietà:</p>
<ul>
  <li><strong>Chiave</strong> - La chiave che dovrebbe essere presente nell’oggetto secondo la predefinito corrispondente.</li>
  <li><strong>Controllo opzionale</strong> - Verifica le etichette opzionali della predefinito corrispondente.</li>
</ul><p>Questo controllo funziona prima determinando un predefinito corrispondente e poi verificando se la <strong>Chiave</strong> è una chiave “raccomandata” per questo oggetto secondo il predefinito, <strong>Controllo opzionale</strong> estende il controllo sull’oggetto alle etichette marcate come “opzionali”. Nota: i predefiniti attualmente collegati non sono controllati.</p><h2>Filtri</h2><h3>Filtro dei tag</h3><p>Il filtro può essere abilitato dal menù principale, successivamente il suo stato può essere cambiato premendo l’icona del filtro. Ulteriori informazioni possono essere trovate qui <a href="../it/Tag%20filter.html">Filtro delle etichette</a>.</p><h3>Filtro dei preset</h3><p>In alternativa al filtro generico, in questo caso gli oggetti sono filtrati in base a predefiniti individuali oppure un gruppo di predefiniti. Premendo sull’icona del filtro verrà mostrata una schermata di selezione dei predefiniti simile a quella usata in altri casi in Vespucci. I predefiniti singoli vengono selezionati con un normale click, quelli di gruppo con un tenendo premuto (un click normale permette di entrare nel gruppo). Ulteriori informazioni possono essere trovate qui <a href="../it/Preset%20filter.html">Filtro dei predefiniti</a>.</p><h2>Personalizzare di Vespucci</h2><h3>Preferenze che potresti voler cambiare</h3>
<ul>
  <li>Livello dello sfondo</li>
  <li>Livello sovrapposto. L’aggiunta di uno strato sovrapposto potrebbe causare dei problemi con i dispositivi più vecchi o quelli con poca memoria. Predefinito: nessuno.</li>
  <li>Mostra note/bug. Note non risolte e bug verranno mostrati con delle icone di insetto gialle, quelle risolte con delle icone di insetto verdi. Predefinito: sì.</li>
  <li>Livello delle foto. Mostra foto geo-referenziate con icone di macchina foto rosse, nel caso sia presente l’informazione sulla direzione le icone saranno ruotate in accordo. Predefinito: no.</li>
  <li>Icone sui nodi. Predefinito: sì.</li>
  <li>Mantieni lo schermo acceso. Predefinito: no.</li>
  <li>Area di trascinamento ingrandita. Lo spostamento dei nodi su dispositivi con schermo touch è difficoltoso dato che le dita nascondono la posizione attuale sullo schermo. Abilitando questa opzione verrà usata un’area più grande attorno ai nodi permettendo così di trascinarli da una posizione meno centrale (la selezione e altre operazioni continueranno ad avere la stessa zona di tolleranza). Predefinito: no.</li>
</ul><h4>Preferenze avanzate</h4>
<ul>
  <li>Mostra sempre il menù di contesto. Quando abilitato, ogni processo di selezione mostrerà il menù di contesto, altrimenti tale menù verrà mostrato solo quando non è possibile determinare univocamente l’oggetto selezionato. Predefinito: no (un tempo era abilitato all’avvio).</li>
  <li>Abilita il tema chiaro. Sui dispositivi moderni questa opzione è abilitata dall’inizio. Anche se è possibile abilitarla anche nei dispositivi con vecchie versioni di Android, il risultato in quei casi risulterà probabilmente inconsistente.</li>
  <li>Mostra statistiche. Visualizza alcune statistiche per la ricerca di errori, in genere non molto utile. Predefinito: no (un tempo era abilitato all’avvio).</li>
</ul><h2>Segnalare un problema</h2><p>Se Vespucci smette di funzionare oppure rileva uno stato inconsistente, ti verrà chiesto se vuoi inviare i dati della memoria al momento in cui il programma si è interrotto. Sei pregato di farlo quando accade un problema, ma se possibile fallo solamente una volta per ogni situazione specifica. Se vuoi dare qualche spiegazione in più oppure vuoi richiedere una funzionalità mancante o qualcosa di simile, vai all’indirizzo <a href="https://github.com/MarcusWolschon/osmeditor4android/issues">Vespucci issue tracker</a>. Se vuoi parlare di argomenti inerenti Vespucci, puoi cominciare una discussione sul <a href="https://groups.google.com/forum/#!forum/osmeditor4android">gruppo Google di Vespucci</a> oppure nel <a href="http://forum.openstreetmap.org/viewforum.php?id=56">forum OpenStreetMap di Android</a></p>
</body>
</html>