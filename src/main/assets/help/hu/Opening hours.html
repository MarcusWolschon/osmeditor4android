<?xml version='1.0' encoding='utf-8' ?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html;charset=utf-8">
</head>
<body>
<h1>OpenStreetMap nyitvatartás-szerkesztő</h1>
<p>Az OpenStreetMapben a nyitvatartási idők megadása meglehetősen bonyolult, ezért nem könnyű egyszerű és intuitív felhasználói felületet készíteni hozzá.</p>
<p>Azonban az esetek többségében csak egy kis részét használjuk a definícióknak. A szerkesztő ezt figyelembe véve megpróbálja menükbe rejteni a bonyolultabb funkciókat, és az esetek többségében az előre definiált sablonok testreszabására csökkenteni a mindennapos használatot.</p>
<p><em>Ez a dokumentáció ideiglenes, és dolgozunk rajta</em></p>
<h2>A nyitvatartás-szerkesztő használata</h2>
<p>A szokásos munkamenet szerint a szerkesztett térképelemnek vagy már van egy nyitva tartást tartalmazó címkéje (opening_hours, service_times vagy collection_times), vagy az előbeállításnak a térképelemre történő újraalkalmazásával nyithat egy üres nyitva tartási mezőt. Ha a mezőt kézzel kell hozzáadnia és Vespuccit használ, akkor a kulcsot megadhatja a részletes adatok oldalán, majd visszakapcsolhat az űrlapalapú fülre a szerkesztéshez. Ha úgy véli, hogy a nyitva tartási címkének az előbeállításban is szerepelnie kellene, kérjük, nyisson egy kérdést (issue) a szerkesztőjéhez.</p>
<p>Ha meghatározott egy alapértelmezett sablont (ezt a „Sablonok kezelése” menüpontban teheti meg), akkor az automatikusan be fog töltődni, amikor a szerkesztő egy üres értékkel indul. A „Sablon betöltése” funkcióval bármilyen sablont betölthet, a „Sablon mentése” menüvel pedig sablonként elmentheti az adott értéket. Például külön sablonokat és alapértelmezéseket határozhat meg az „opening_hours”, a „collection_times” és a „service_times” kulcsokra. Továbbá a sablon alkalmazhatóságát korlátozhatja egy régióra és egy adott azonosítóra, jellemzően egy felső szintű OSM-címkére (például amenity=restaurant).</p>
<p>Természetesen a semmiből is elkezdheted összeállítani a nyitva tartást, azonban azt talácsoljuk, hogy kiindulási pontként használd valamelyik sablont.</p>
<p>Amikor egy meglévő nyitva tartás betöltődik, akkor történik egy automatikus javítási kísérlet, hogy megfeleljen a nyitva tartási idők specifikációjának. Ha ez nem lehetséges, akkor a hiba körülbelüli helye kiemelődik a nyers nyitva tartás kijelzőjén, és megpróbálhatod kézzel kijavítani. Az OpenStreetMap adatbázisában a nyitva tartási értékek mintegy negyede hibás, azonban csak kevesebb mint 10% -uk nem javítható. A specifikációtól való megtűrt eltérések: <a href="https://github.com/simonpoole/OpeningHoursParser">OpeningHoursParser</a></p>
<h3>Főmenü gomb</h3>
<ul>
<li><strong>Szabály hozzáadása</strong>: új szabály hozzáadása.</li>
<li><strong>Szabály hozzáadása szünnapokra</strong>: hozzáad egy szabályt munkaszüneti napokra és egy állapotváltozást.</li>
<li><strong>Éjjel-nappali (24/7, non-stop) szabály hozzáadása</strong>: Szabály hozzáadása egy objektumhoz, ami mindig nyitva van, a nyitvatartás specifikációja nem támogatja további altulajdonásgok felvételét az éjjel-nappali értékhez, de mi megengedjük magasabb szintű értékek megadását (például évtartományok).</li>
<li><strong>Sablon betöltése</strong>: egy létező sablon betöltése.</li>
<li><strong>Mentés sablonként</strong>: az aktuális nyitvatartási idő értékek elmentése sablonként a későbbi használathoz.</li>
<li><strong>Sablonok kezelése</strong>: szerkesztés, például név módosítása vagy meglévő sablonok törlése.</li>
<li><strong>Frissítés</strong>: a nyitvatartási idő értékének újraelemzése.</li>
<li><strong>Összes törlése</strong>: az összes szabály eltávolítása</li>
</ul>
<h3>Szabályok</h3>
<p>Az alapértelmezett szabályok <em>rendes</em> szabályként jelennek meg. Ez azzal jár, hogy felülírják az adott napra vonatkozó korábbi szabályok értékeit. Ez aggasztó lehet, ha kiterjesztett időket szeretnénk megadni. Ilyenkor tipikusan érdemes átkapcsolni a szabályokat a <em>Szabálytípus mutatása</em> menüpontban _összeadó_ra.</p>
<h4>Szabály menü</h4>
<ul>
<li><strong>Módosító/megjegyzés hozzáadása</strong>: módosítja a szabály hatását és opcionális megjegyzést ad hozzá.</li>
<li><strong>Szünnap hozzáadása</strong>: hozzáad egy választót, amellyel munkaszüneti napokat vagy tanítási szünetet választhatunk.</li>
<li><strong>Időtartam hozzáadása…</strong>
<ul>
<li><strong>Idő – idő</strong>: nyitási és zárási időpont ugyanazon a napon.</li>
<li><strong>Idő – kiterjesztett idő</strong>: kezdő időponttól egy a következő napon lévő zárási időpontig (pl. 26:00 = másnap hajnali 02:00),</li>
<li><strong>Változó idő – idő</strong>: változó nyitási időponttól (hajnal, szürkület, napkelte és napnyugta) zárási időpontig ugyanazon a napon.</li>
<li><strong>Változó idő – kiterjesztett idő</strong>: változó nyitási időponttól másnapi zárási időpontig.</li>
<li><strong>Idő – változó idő</strong>: nyitási időponttól változó zárási időpontig.</li>
<li><strong>Változó idő – változó idő</strong>: változó nyitási időponttól változó zárási időpontig.</li>
<li><strong>Idő</strong>: egy időpont.</li>
<li><strong>Idő – örökké</strong>: nyitási időponttól kezdve mindörökké.</li>
<li><strong>Változó idő</strong>: a változó időpontban.</li>
<li><strong>Változó idő – örökké</strong>: változó nyitási időponttól kezdve mindörökké.</li>
</ul>
</li>
<li><strong>Hét napjaiból álló tartomány hozzáadása</strong>: egy a hét napjaiból álló kijelölő hozzáadása</li>
<li><strong>Dátumtartomány hozzáadása…</strong>
<ul>
<li><strong>Dátum – dátum</strong>: egy nyitási dátumtól (év, hónap, nap) egy zárási dátumig.</li>
<li><strong>Változó dátum – dátum</strong>: egy változó dátumtól (a specifikáció jelenleg csak a <em>húsvétot</em> határozza meg) egy zárási dátumig.</li>
<li><strong>Dátum – változó dátum</strong>: egy adott dátumtól egy változó dátumig.</li>
<li><strong>Változó dátum – változó dátum</strong>: egy változó dátumtól egy változó dátumig.</li>
<li><strong>Előfordulás hónapban – előfordulás hónapban</strong>: a hónap valahányadik hétnapjától valahányadi hétnapjáig (pl. második, harmadik és negyedik szerdáján).</li>
<li><strong>Előfordulás hónapban – dátum</strong>: a hónap valamely hétnapjától egy befejező dátumig (pl. január harmadik keddjétől február 1-jéig).</li>
<li><strong>Dátum – előfordulás hónapban</strong>: egy kezdő dátumtól a hónap valamely hétnapjáig (pl. március 1-jétől április második szerdájáig).</li>
<li><strong>Előfordulás hónapban – változó dátum</strong>: a hónap valamely hétnapjától (pl. második péntekjétől) egy változó dátumig:</li>
<li><strong>Változó dátum – előfordulás hónapban</strong>: egy változó időponttól a hónap valamely hétnapjáig (pl. negyedik vasárnapjáig).</li>
<li><strong>Dátum – örökké</strong>: egy nyitási dátumtól kezdve mindörökké.</li>
<li><strong>Változó dátum – örökké</strong>: egy változó dátumtól kezdve mindörökké.</li>
<li><strong>Előfordulás hónapban – örökké</strong>: a hónap valamely hétnapjától (pl. első kedd) kezdődően.</li>
<li><strong>Eltolásokkal…</strong>: a fentiekkel megegyező bejegyzések, azonban egy adott értékkel eltolva (ritka).</li>
</ul>
</li>
<li><strong>Évtartomány hozzáadása…</strong>
<ul>
<li><strong>Évtartomány hozzáadása</strong>: évalapú kijelölő hozzáadása.</li>
<li><strong>Kezdő év hozzáadása</strong>: nyitott végű évtartomány hozzáadása.</li>
</ul>
</li>
<li><strong>Héttartomány hozzáadása</strong>: hétalapú kijelölő hozzáadása.</li>
<li><strong>Duplikálás</strong>: másolat készítése erről a szabályról és beillesztése a következő helyre.</li>
<li><strong>Szabálytípus megjelenítése</strong>: a <em>rendes</em>, <em>kiegészítő</em> és <em>helyettesítő</em> szabálytípus megjelenítése és esetleges módosítása (az első szabálynál nem alkalmazható).</li>
<li><strong>Mozgatás felfelé</strong>: eggyel feljebb tolja a szabályt (az első szabálynál nem alkalmazható).</li>
<li><strong>Mozgatás lefelé</strong>: eggyel lejjebb tolja a szabályt.</li>
<li><strong>Törlés</strong>: törli a szabályt.</li>
</ul>
<h3>Időtartamok</h3>
<p>Szeretnénk a lehető legkönnyebbé tenni az időtartamok szerkesztését. A meglévő értékek betöltésénél ezért megpróbáltuk kiválasztani az optimális időtartamot és a tartománysáv finomságát. Új időtartam megadásánál a tartománysáv reggel 6:00 órakor indul és 15 perces a lépésköze. Ez menüben változtatható.</p>
<p>Az idősáv használata olykor túl nehézkes. Ha ilyenkor az idősávra (nem a kijelölőkre) kattintunk, akkor megjelenik egy nagy időválasztó. Az időválasztók a következő napra is kiterjednek, így egyszerűen kiterjeszthető az időtartam anélkül, hogy törölni kellene majd újra megadni.</p>
<h4>Időtartam menü</h4>
<ul>
<li><strong>Időválasztó megjelenítése</strong>: megjelenít egy nagy időválasztót a kezdő és záró időpontok kijelöléséhez. Nagyon kicsi kijelzőkön ez az idő módosításának előnyben részesített módja.</li>
<li><strong>Váltás 15 perces lépésközre</strong>: 15 perces finomságúra változtatja a tartománysávot.</li>
<li><strong>Váltás 5 perces lépésközre</strong>: 5 perces finomságúra változtatja a tartománysávot.</li>
<li><strong>Váltás 1 perces lépésközre</strong>: 1 perces finomságúra változtatja a tartománysávot; telefonon nagyon nehezen használható.</li>
<li><strong>Éjfélkor indul</strong>: a tartománysáv éjfélnél kezdődik.</li>
<li><strong>Intervallum megjelenítése</strong>: megjeleníti az intervallummezőt, ahol percben megadható, hogy milyen időközönként történik valami.</li>
<li><strong>Törlés</strong>: ennek az időtartamnak a törlése.</li>
</ul>
<h3>Sablonok kezelése</h3>
<p>A sablonkezelő párbeszédablakkal hozzáadhat, szerkeszthet és törölhet sablonokat.</p>
<p>Az Android 4.4 és újabb verziókban a következő további funkciók állnak rendelkezésre a menügombon keresztül.</p>
<ul>
<li><strong>Összes megjelenítése</strong>: megjeleníti az adatbázis összes sablonját.</li>
<li><strong>Mentés fájlba</strong>: a sablonadatbázis tartalmát egy fájlba írja.</li>
<li><strong>Betöltés fájlból (csere)</strong>: egy fájlból betölti a sablonokat, és ezzel lecseréli az adatbázis jelenlegi tartalmát.</li>
<li><strong>Betöltés fájlból</strong>: egy fájlból betölti a sablonokat miközben a jelenlegi tartalom is megmarad.</li>
</ul>
<h4>Sablonpárbeszédek mentése és szerkesztése</h4>
<p>A párbeszéddel beállíthatja a következőket:</p>
<ul>
<li><strong>Név</strong>: a sablon leíró neve.</li>
<li><strong>Alapértelmezett</strong>: ha be vanjelölve, akkor ez lesz az alapértelmezett sablon (jellemzően a többi mező által korlátozva).</li>
<li><strong>Kulcs</strong> az a kulcs, amelyre ez a sablon vonatkozik. Ha <em>Egyéni kulcs</em> értékre van állítva, hozzáadhat egy nem szabványos értéket az alábbi mezőben. A kulcsérték támogatja az SQL helyettesítő karaktereit, vagyis a <em>%</em> nulla vagy több karakternek felel meg, a <em>_</em> pedig egyetlen karakternek. A szó szerinti egyezések érdekében mindkét helyettesítő karakter semlegesíthető a <em>\</em> karakterrel.</li>
<li><strong>Régió</strong>: az a térség, amelyre a sablon vonatkozik.</li>
<li><strong>Objektum</strong>: egy alkalmazásspecifikus karakterlánc a párosításhoz.</li>
</ul>

</body>
</html>